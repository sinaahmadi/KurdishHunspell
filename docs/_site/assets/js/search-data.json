{
  
  "1": {
    "title": "سەرەتا",
    "content": "بە خێر بێن بۆ . پڕۆژەی هانسپێڵی کوردی . مەبەستی سەرەکیی ئەم پڕۆژەیە پەرەپێدانی ئامێری هەڵەگریی ڕێنووسی کوردیی سۆرانی و بنزاراوەکانییەتی کە ئاخێوەرانی کوردیش بتوانن لە بۆ ڕاست کردنەوەی هەڵەی نووسراوەکانیان کەڵکی لێ وەرگرن. . . ئامانجی پڕۆژەکە . هانسپێڵ (Hunspell) هەڵەگرێکی ڕێنووسیی بەناوبانگە کە لە ساڵی ٢٠٠٣دا سازکراوە و بە بەربڵاوی لە سەر ئامێرەکانی کامپیوتردا بۆ هەڵەگری بەکاردەهێندرێ. پڕۆژەکە لە لایەنی زۆر پڕۆگرامی بەکەڵکەوە پشتگری دەکرێ، وەکوو ئۆفیس، لیبرئۆفیس، مۆزیلا، کرۆم و هتد. هەر بۆیە، وەکوو ئامێرێکی گرینگ لە بۆ زۆر زمانان پەرەیان پێی داوەتێ و ئاخێوەرنای ئەو زمانانە لە بۆ ڕاست کردنەوەی هەڵەکانیان و پێداچوونەوەی نووسراوەکانیان سوودی لێ دەبینن. . هەر بەم مەبەستەشەوە، پڕۆژەی هانسپێڵی کوردی ڕێک خراوە لە بۆ ئامانجی ڕاستکردنەوە و هەڵەگریی ڕێنووسی زاراوەی سۆرانیی زمانی کوردی. پڕۆژەکە کراوەیە، واتە بۆ هەمووانە و هەمووان دەتوانن تێیدا بەشداری بکەن. لەم سەرەتایەوە، وەشانی ئێستای هەڵەگرەکە 23246 وشەی تەگ کراوی کوردی لەگەڵ 4293 یاسای مۆرفۆلۆژیک لە خۆ دەگرێ. . باشە بۆ وا درەنگ؟ . هۆکاری سەرەکیی وە درەنگ کەوتنی وەها پڕۆژەیەک بۆ زمانی کوردی لە یەک وشەدا کەمتەرخەمی بووە. هەڵەگری ڕێنووسی ئامێرێکی یەکجار سەرەتایییە کە دەبا زۆر زووتر لە بۆ زمانەکەمان سازمان کربا. پێم وا بێ ئاماژە بە هەندێک لەو کەمتەرخەمییانە جێگای کەڵک بێ کەوا لە داهاتوودا ئاسانتر و لەکاتی خۆیدا بتوانین تەکنۆلۆژیا تێکەڵی زمانەکەمان کەین: . کەمتەرخەمی لە پێک هێنانی فەرهەنگی تەگکراوی ئیلکترۆنیکیی کوردی: واتە فەرهەنگێک کە نە تەنیا لیستی وشە لە خۆی بگرێ، بەڵکوو دیاری بکا هەرکام لە وشەکان چ ڕۆڵێکیان هەیە (نێو، ئاوەڵناو، کردارد و هتد). | کەمتەرخەمی لە ساز کردنی سیستەمی ئانالیزی مۆرفۆلۆژیکی کوردی: واتە سیستەمێک کە بتوانێ پێکهاتەکانی وشەیەک لێک بکاتەوە و مۆرفیمەکانی دەربێنێ. | کەمتەرخەمی لە شێوازی نووسینمان و پاراستنی ڕێنووسی کوردی وەکوو گەلێک کە خاوەنی زمانی خۆیەتی. | کەمتەرخەمی لە بەرکارهێنانی تەکنۆلۆژیا لە بۆ پەرەپێدانی زمانەکەمان. | کەمتەرخەمی لە ناساندنی زمانەکەمان بە کۆمەڵگای تەکنۆلۆژیزانی نێونەتەوەیی کەوا ئەگەر بۆخۆشمان نەمانبێ کەسانێک کە شارەزای بابەتێکی پسپۆڕانە بن، کەسێکی دیکە لە کێشەکەمان بگا و بەڵکەم چارەسەرێکمان بۆ بدینێتەوە! | . بۆ زانیاریی زیاتر لە سەر پەرەپێدانی ئەم ئامێرە و هەڵسەنگاندنی زانستی، سەیری ئەم دوو وتارە بکە: . پێداچوونەوەیەکی فۆرماڵ لە سەر مۆرفۆلۆژیی سۆرانی (بە ئینگلیسی) | هانسپێڵ بۆ ئانالیزی مۆرفۆلۆژیک و هەڵەگریی ڕێنووسی کوردیی سۆرانی (بە ئینگلیسی) | . چۆنی بە کار بێنم؟ . نێوی ئامێر لینکی هەڵەگرەکە . فایلی سەرەکیی هەڵەگرەکە | فایلی یاسا مۆرفۆلۆژیکەکان .aff | . فایلی فەرهەنگی تەگ کراو .dic | . LibreOffice | دابەزاندن | . Microsoft Office | بە زوویی | . Mozilla | بە زوویی | . Chrome | بە زوویی | . ئێستا چ بکەین؟ . ئەم پڕۆژەیە لە قۆناغی سەرەتاییدایە. تکایە ڕە چاو بگرە کار بێ کێشە نابێ و ئەمە ئەرکی هەموومانە ئەو پڕۆژەیە پێش بخەین. وا چەند بیرۆکە بۆ وە پێش خستنی ڤێرژێنەکانی داهاتووی هانسپێڵی کوردی: . زیاد کردنی وشە: ئایا وشەیەک هەیە کە هەڵەگرەکە نەیناسێتەوە؟ لێمای وشەکە، واتە وشەکە بە بێ پاشگر و پێشگر، م بۆ بنێرە. | وشەی بنزاراوەکانی سۆرانی: سۆرانی، یان کوردیی ناوەندی، بۆخۆی لە چەند بنزاراوان پێکهاتووە، وەکوو موکریانی، ئەردەڵانی، بابانی، هەولێری و هتد. ئەگەرچی هەموو بنزارەوەکان لێک نێزیکن، هەندێک وشە لای هەندێکیان جیاواز بە کار دەبرێ. هەروەها، مۆرفۆلۆژیی هەندێک لە بنزاراوەکان جیاوازی هەیە. بۆ نموونە، &quot;دەچمەوانێ&quot; تایبەتە بە لە کوردیی ناوچەی سلێمانی، &quot;چووگم&quot; تایبەتە بە ناوچەی سنە، &quot;نەمکردۆ&quot; تایبەتە بە ناوچەی مەهاباد و &quot;مارەکەم&quot; تایبەتە بە ناوچەی هەولێر. ئەو جیاوازییانە هێندە زۆر و تایبەتن کە ناکرێ لە یەک هەڵەگردا بگونجێندرێن. بۆیە، پلانی داهاتوو، ساز کردنی هەڵەگری جیا بۆ ئەو بنزاراوانەیە و نابێ پێت وا بێ ئەو ئامێرە لە هەموو ئەو زاراوانە بە یەکجاری تێ بگا. | وشەی نوێ و زار: ئەگەر پسپۆڕی بوارێکی و لە زاری بوارەکەت دەزانی، تکایە هەڵەگرەکە تاقی کەوە و ئەو وشانەی نایانناسێتەوە بۆم بنێرە. | . لە بۆ ناردنی وشەکان، چاکترین ڕێگا کۆ کردنەوەیان و ناردنیان لە ڕێگای ئەم فۆرمەوەیە: https://forms.gle/gVkkXWQj2DRoEnE98. . بە کار هێنانی Google Sheets باشترین شێوەی کۆ کردنەوەی وشە و تەگ کردنیانیەتی. واتە، بۆ هەر وشەیەک کە پێت خۆشە لە هەڵەگرەکە زیاد بکرێ، بشنووسە ڕۆڵی گرامەری وشەکە چییە. ئەمانە چەن نموونەن لە شێوازی پێک هێنانی وشەکان بۆ ناردنیان لە ڕێگای فۆرمەکەوە: “ڤایرۆس:ناو”، “سوان:کردار”، “ژیکەڵە:ئاوەڵناو”. . تێبینیی گرینگ . با ئەوەشمان لە بیر نەچێ کە هەڵەگری ڕێنووس هەموو هەڵەیەک ڕەنگە نەتوانێ ڕاست بکاتەوە. تکایە بۆ زانیاریی زۆرتر لە سەر ڕێنووسی کوردی و ڕاستنووسیی زمانەکەمان، چاو لە پوختەی ڕێنووسی کاک دیاکۆ هاشمی بفەرموون. . میوانی قاوەیەکم دەکەی؟ . بێجگە لەم پڕۆژەیە، هەندێک پڕۆژەی دیکەم لە بۆ پەرەپێدانی تەکنۆلۆژی لە بۆ زمانی کوردی ڕیک خستوون. ئەوانەش هەندێک لە پڕۆژەکانی دیکەمن: . پڕۆژەی تێکی کوردی | پڕۆژەی وەرگێڕی ماشینی (مەکینە)ی کوردی | ئامێری پرۆسەس کردنی زمانی کوردی | ئامێری گۆڕانەوەی دەقی کوردی | ئامێری ئانالیزی وشەی کوردی | پەرەپێدانی فەرهەنگی کوردی | ساز کردنی سەرچاوە بۆ زمانانی هەورامی و زازاکی | . ئەگەر پێت دەکرێ، پاڵپشتیی پڕۆژەکانم بە با بتوانم لە سەر ئەر پڕۆژانە بەردەوام بم: . سپۆنسێرم بە لە سەر گیتهاب | قاوەیەکم میوان کە ☕️ | . . سەبارەت بەم پڕۆژەیە . ئەم پڕۆژەیە بەشێکە لە چەند پڕۆژەی سەربەخۆ لە بۆ پڕۆسەس کردنی و تێکەڵاندنی زمانی کوردی لەگەل تەکنۆلۆژیایە. ئەم ئامێرە لە ئامێری پرۆسەس کردنی زمانی کوردی بەردەستە و لە بۆ هەمووان کراوەیە. . بەشداری . بێجگە لە زیاد کردنی وشە، ئەگەر ئەم پڕۆژەیەتان پێ خۆشە یان دەتانهەوێ لە بۆ بنزاراوەکانی دیکەی کوردی ئەم ئامێرە ساز کەن، تکایە بەشداری لەم پڕۆژەیە بکەن. ئەم پڕۆژەیە خۆبەخشانەیە و لە بۆ هەمووان کراوەیە. . تکایە پرسیارەکان یان کێشەکانتان لە سەر گیتهابی پڕۆژەکە یان لە ڕێگای ئیمەیلەوە پێمان ڕابگەیەنن. .",
    "url": "http://localhost:4000/KurdishHunspell/",
    "relUrl": "/"
  }
  
}